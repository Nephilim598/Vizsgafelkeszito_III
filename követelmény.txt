8.4 Projektfeladat
8.4.1 A vizsgatevénység megnevezése: Informatikai hálózat- és alkalmazás-üzemeltetés
8.4.2 A vizsgatervékenység leírása
A) Hálózattervezési és kivitelezési vizsgaremek
A vizsgázóknak minimum 2, maximum 3 fős informatikai rendszer- és alkalmazás-üzemeltető
csapatot alkotva kell a vizsgát megelőzően egy komplex informatikai rendszerfejlesztési projektet
megvalósítaniuk. A projekt egy valós vagy elképzelt vállalat hálózatának tervezését, a hálózat egy
működő prototípusának gyakorlati kivitelezését, valamint a prototípus működésének tesztelését
foglalja magában.
A vizsgaremeknek az alábbi elvárásoknak kell megfelelni:
 a hálózati infrastruktúrának legalább 3 telephelyet vagy irodát kell lefednie
 legalább egy telephelyen több VLAN kialakítását foglalja magában
 tartalmaz második és harmadik rétegbeli redundáns megoldásokat
 IPv4 és IPv6 címzési rendszert egyaránt használ
 Vezeték nélküli hálózatot is tartalmaz
 statikus és dinamikus forgalomirányítást egyaránt megvalósít
 statikus és dinamikus címfordítást alkalmaz
 WAN-összeköttetéseket is tartalmaz
 virtuális magánhálózati kapcsolatot (VPN) is megvalósít
 programozott hálózatkonfigurációt is használ
 forgalomirányítón megvalósított biztonsági funkciókat tartalmaz (pl. ACL-ek)
 hardveres tűzfaleszközt is alkalmaz
 Minimum 1-1 Linux és Windows kiszolgálót tartalmaz, melyek legalább az alábbi
szolgáltatásokat nyújtják:
o Címtár (pl. Active Directory)
o DHCP
o DNS
o HTTP/HTTPS
o Fájl- és nyomtató megosztás
o Automatizált mentés
o Kliens számítógépekre automatizált szoftvertelepítés
A vizsgaremek benyújtásának módja:
A projekt teljes anyagát elektronikus formában a vizsga előtt minimum 14 nappal kell a
vizsgabizottsághoz benyújtani. A benyújtott anyagnak tartalmaznia kell az alábbiakat:
 a hálózat tervét, működésének leírását tartalmazó dokumentáció
 a hálózat tesztelésének dokumentációja
 A prototípus működésének, tesztelésének dokumentálása egy 2-5 perc hosszúságú
videóval
A vizsgafeladat során a vizsgázó gyakorlati bemutatóval összekapcsolt szóbeli előadás
formájában mutatja be a
 a hálózat tervezését
 műszaki megvalósítását
 működésének bemutatását
 a csapaton belüli munkamegosztást, a csapatban betöltött szerepét, a fejlesztés során
használt projektszervezési eszközöket. 
22
A fentieken túl 2-3 perces angol nyelven tartott szóbeli előadás formájában összefoglalót ad
a projektről, valamint szükség esetén angolul válaszol a vizsgáztató maximum 2-3 tisztázó
jellegű kérdésére.
Amennyiben a munkacsapat más tagjai is azonos csoportban vizsgáznak, akkor a bemutatót
közösen is megtarthatják, de ebben az esetben is biztosítani kell, hogy minden vizsgázó
egyenlő arányban vegyen részt a bemutatóban, illetve minden vizsgázónak önállóan kell
bemutatnia a saját feladatrészét magyarul és angolul egyaránt.
A vizsgaremek elkészítésére rendelkezésre álló idő:
A vizsgaremeket a záróvizsga tanévében kell a vizsgázónak elkészítenie.
A vizsgaremek bemutatására és megvédésére maximum 30 perc áll a vizsgázó
rendelkezésére.
